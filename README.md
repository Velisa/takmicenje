# Задаци и рјешења са такмичења из информатике за средње школе
## Формат имена задатака
Сваки појединачни задатак мора бити јединствено и логички означен. Формат за име сваког задатка се састоји од четири групе бројева, раздвојене средњом цртицом:

**KKK-YYYY-LLL-MM{-A}**

Свака од група бројева има сљедеће значење:

* KKK
  * Земља гдје је такмичење одржано
    * 005 = Република Српска
    * 010 = Србија
    * 015 = Босна и Херцеговина
    * 020 = Хрватска

* YYYY
  * Година такмичења (четири цифре)

* LLL
  * Врста такмичења:
    * 003 = **Општинско** такмичење из информатике за средње школе
    * 005 = **Регионално** такмичење из информатике за средње школе
    * 010 = **Кантонално** такмичење из информатике за средње школе
    * 015 = **Жупанијско** такмичење из информатике за средње школе
    * 020 = **Републичко** такмичење из информатике за средње школе
    * 025 = **Државно** такмичење из информатике за средње школе   

* MM
  * Редни број задатка у оквиру појединачног такмичења.
  
* {-A}
  * Опционално слово или број које може да се користи ако је било више група задатака на такмичењу.
 
На примјер, задатак означен као **005-2013-005-02** значи:
* 005 = Такмичење одржано у Републици Српској
* 2013 = Такмичење одржано 2013. године
* 005 = Регионално такмичење из информатике за средње школе
* 02 = 2. задатак на такмичењу.

Цијели скуп задатака (фолдер) са једног такмичења може да се означи као  005-2013-005 (без навођења редног броја задатка). У случају да је било двије различите групе исте врсте задатака, рецимо групе 1 и 2, онда се сви задаци из групе 1 означавају као 005-2013-005-1, а сви задаци из групе 2 као 005-2013-005-2.

Задатке чувамо у сљедећим форматима:
* PDF = Portable Document Format
* ODT = Open Document Text.

Често сам задатак дефинише потребно име изворног фајла рјешења. То захтијевано име често буде веома кратко и може се додати у име задатка на сљедећи начин:

**KKK-YYYY-LLL-MM-{A}-SSS...**

гдје **SSS...** представља захтијевано име (наравно без празних размака). Три тачке су стављене јер је дужина имена непозната.

## Имена изворних фајлова рјешења
Имена рјешења такође морају бити у одговарајућем формату. Иако можда сам задатак дефинише потребно име изворног фајла рјешења, ми то захтијевано име не користимо (ради каснијег лакшег тестирања). Имена рјешења су дакле у сљедећем формату:

**KKK-YYYY-LLL-MM-{A}.cpp**

Као екстензију увијек користимо .cpp јер за рјешавање задатака користимо програмски језик C++.

Ко жели да објави своју верзију рјешења нека креира своју посебну директорију.

## Имена тест фајлова

Сви фајлови за тестирање се налазе у поддиректорији **tests** и то у сљедећим форматима:

Улаз:
**KKK-YYYY-LLL-MM-{A}.test.ZZ.in.txt**

Излаз:
**KKK-YYYY-LLL-MM-{A}.test.ZZ.out.txt**

Рјешење:
**KKK-YYYY-LLL-MM-{A}.test.ZZ.sol.txt**

гдје **ZZ** представља редни број теста (01, 02, ... 10, 11, ... 16, ... 87, ...).

У самој директорији гдје је задатак и рјешење налази се само тест извјештај који садржи информације да ли је сваки тест прошао или не. Име тог фајла је:
**KKK-YYYY-LLL-MM-{A}.tests.report.txt**


## Контакт
Сва питања и приједлоге упутити на:
Новак Петровић (Novak Petrovic) npetrovic@gmail.com
